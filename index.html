<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Antep Fıstıklı Baklava Tarifi</title>
</head>
<body>
    <h1>---Antep Fıstıklı Baklava Tarifi---</h1>
    <p><strong>O kadar güzel ve çıtır çıtır oluyor ki tadanlar sizin yaptığınıza asla inanmayacak ve nereden aldığınızı soracaklar. O kadar iddialıyım, artık ramazanda, bayramda hazır baklava almaya son.Günlerce tazeliğini, çıtırlığını koruyor, deneyin ne demek istediğimi anlarsınız. Hadi o zaman geçelim tarifine...</strong></p>
    <p><strong>Tarif:</strong>Rahmi Hacıoğlu</p>
    <p>Kaç Kişilik:27 Dilim</p>
    <p> Hazırlama Süresi:30 Dakika</p>
    <p>Pişirme Süresi:40 Dakika</p>
    <img src="https://iasbh.tmgrup.com.tr/3bb5e7/821/464/0/21/724/430?u=https://isbh.tmgrup.com.tr/sbh/2021/10/21/1634813804011.jpg" alt="Fıstıklı Baklava">
    <h2>Antep Fıstıklı Baklava İçin Malzemeler</h2>
    <ul>
        <li>800 gram baklavalık yufka</li>
        <li>400 ml su</li>
        <li>500 gram tereyağı</li>
        <li>1 kg şeker</li>
        <li>1/2 çay kaşığı limon tuzu</li>     
    </ul>
    <h2>Nasıl Yapılır?</h2>
    <ol>
        <li>Öncelikle 500 gram tereyağı bir tavaya alıp ocağa alalım ve kısık ateşte eritip üzerindeki köpüğü bir kaşık yardımıyla alalım. Lütfen köpük kalmamasına özen gösterin, tatlımız için sade yağ elde ediyoruz.</li>
        <li>800 gr yufkayı 450 gr, 250 gr, ve 100 gr olacak şekilde üç ayrı aşama için tartıp ayırıyoruz.</li>
        <li>İlk aşamada 450 gr yufkayı tepsiye ikiye eşit bir şekilde katlayarak seriyoruz ve her iki katta bir fırça yardımıyla yağ serpiyoruz.</li>
        <li>İlk aşama bitince üzerine robotta iri kıyılmış fıstıkları serpiyoruz ve yanlardan sarkıttığımız yufkayı içe doğru katlıyoruz.</li>
        <li>İkinci aşamada 250 gr yufkayı yine katlayarak seriyoruz ve yine her iki katta bir yağ serpiyoruz.</li>
        <li>Üçüncü ve son aşamada kalan 100 gr yufkayı yine katlayarak seriyoruz ve bu defa her katta yağ serpiyoruz ki daha çıtır çıtır olsun.</li>
        <li>Tüm yufkaları serdikten sonra kalan yağı baklavanın her yerine gelecek şekilde sürüyoruz ve baklavamızı bir bıçak yardımıyla dilimliyoruz.
        </li>
        <li>Baklavayı önceden ısınmış fırında 180 derecede pişiriyoruz.</li>
        <li>Şerbeti için tencereye 400 ml suyu ekliyoruz. Kaynayınca üzerine şekerini ekliyor, şeker eriyince içine limon tuzu ekleyip iki dakika kaynatıp altını kapatıyoruz. (ama tatlı fırından çıkmadan önce yine bir kaynatın ki soğuk olmasın )</li>
        <li>Tatlı fırından çıkar çıkmaz kaynar şerbeti her yerine gelecek şekilde döküyoruz. (tatlı da şerbeti de sıcak olacak.) Afiyet olsun.</li>
    </ol>
</body>
</html>